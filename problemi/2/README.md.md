# Problema 2 (*Franchino ed il parser ubriaco*)
#### Difficoltà: 🔥🔥

"Il codice parla, bisogna solo imparare ad ascoltarlo…" disse il professor Red, mentre proiettava una slide con una formula incomprensibile e sei parentesi‍ maledette non chiuse. Franchino, deciso a capire, si concentrò sul compito. Doveva scrivere un parser per interpretare una stringa con operazioni come `mul(23)`, `sum(145)` o `con(901)`, ma c’era un problema: i numeri non erano separati da virgole e la stringa era infestata da caratteri alfanumerici completamente casuali.

Le operazioni erano le solite:

- **mul(...)** = moltiplicare le cifre. ⟶ `mul(23) = 2·3`
    
- **sum(...)** = sommare le cifre. ⟶ `sum(145) = 1+4+5`
    
- **con(...)** = concatenare le cifre come stringhe e convertirli in interi. ⟶ `con(901) = 901`


Franchino, dopo ore di tentativi e distrazioni, si trovò davanti a una stringa sempre più caotica. Tra numeri, parentesi e lettere, la sua mente iniziò a esplorare tutte le possibili combinazioni. Ogni tentativo sembrava solo aggiungere confusione, ma Franchino non si arrese. L’esercizio si rivelò più complesso di quanto avesse immaginato, ma alla fine si accorse che forse, come in Architettura, l’importante era mantenere la calma e decifrare la sequenza giusta, un passo alla volta.

---

### **Input**:

- Una variabile `str‍` da usare come input.

### **Output**:

- Una variabile `int‌` che indica la somma di tutti i risultati delle operazioni $sum$, $mul$ e $con$.