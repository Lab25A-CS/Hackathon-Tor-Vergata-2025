# Problema 8 (**Franchino e il backlog videoludico**)

La sessione è finita. Franchino ha collezionato più 18 che CFU, ha sostenuto esami con lo stesso entusiasmo con cui si fa la fila in segreteria… e ha deciso che ha **bisogno di staccare**.

Grazie ai soldi guadagnati nel suo stage ferroviario (vedi [[problemi/7/README.md|problema 7]]), ha messo da parte un po’ di budget e vuole investirlo come ogni studente stressato farebbe: **comprando videogiochi**.  
Ha preso una decisione importante: vuole rigiocarsi **tutta la saga di Assassin’s Creed** _e_ **tutti i Call of Duty**, rigorosamente **in ordine di uscita**.

Ogni gioco ha un **prezzo**, e Franchino può comprarli **solo nell’ordine esatto** delle rispettive serie, senza saltare titoli né mischiarli.  
Ovviamente, ha un **budget massimo**,  e non può sforarlo neanche di un centesimo: la mensa universitaria non fa credito.

---

### **Input**

- `firststack`: lista di `n` interi positivi, rappresenta il costo dei giochi di **Assassin’s Creed**, in ordine cronologico.
    
- `secondstack`: lista di `m` interi positivi, rappresenta il costo dei giochi di **Call of Duty**, anche questi ordinati.
    
- `maxWeight`: intero positivo, rappresenta **il budget totale** di Franchino.

**N.B.** Ricordiamo che *per acquistare* l'i-esimo gioco, Franchino deve aver comprato anche **tutti** gli $i-1$ giochi precedenti.
### **Output**

- Una tupla di due interi: `(x, y)`  
    dove:
    - `x` = numero di giochi di Assassin’s Creed che Franchino riesce a comprare in ordine,
        
    - `y` = numero di Call of Duty acquistati, sempre in ordine,
        
**N.B.** La somma dei costi totali è **$\le$ `maxWeight`** e **più vicina possibile** a tale limite.

---

Franchino sa che non potrà comprarli tutti… (forse) ma vuole comunque **giocarsi più titoli possibile**, **senza sforare** il suo budget.  
Aiutalo a scegliere **quanti giochi per ciascuna saga** potrà riscoprire, in modo da ottimizzare la spesa e ritrovare un minimo di pace videoludica prima della prossima sessione.